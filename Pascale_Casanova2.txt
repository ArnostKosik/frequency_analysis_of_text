54 SVĚTOVÁ REPUBLIKA LITERATURY
kapitál je národní. Skrze svůj konstitutivní vztah k jazyku - který
je vždy národní, protože nutně „nacionalizovaný“, tedy přivlastňovaný
různými národními představiteli jako symbol identity - je literární
dědictví spojeno s národním zájmem.81 Protože byl jazyk vždy
současně věcí státu (národní jazyk, tedy předmět politiky) a „materiálem“
literatury, literární zdroje se nutně, přinejmenším v zakládající
fázi, koncentrují v rámci uzavřeného národního společenství:
jazyk i literatura byly společně užívány jako základy „politického
zdůvodnění“ národa, přičemž se navzájem zuštechťovaly.
81 Užíváme zde pro zjednodušení slova „národ" a „národní", i když si uvědomujeme riziko (kontrolovaného)
anachronismu.
82 Viz zejména Daniel Baggioni, Language et Nations en Europe, Payot, Paříž 1997, s. H-Tl.
Baggioni zavádí rozlišení mezi „obecným jazykem" a jazykem „národním", aby se tak vyhnul
jakémukoli nedorozumění a anachronismu.
Benedict Anderson, Představyspolečenství. Úvahy o původu a šířenínacionalismu, Karolinum,
Praha 2008. Přeložil Petr Fantys.
Národní základy literatury
Abychom pochopili spojení, jež se ustavilo mezi státem a literaturou,
musíme zdůraznit skutečnost, že se stát a literatura prostřednictvím
jazyka navzájem ustavily a upevňovaly. Historikové opravdu
stanovili přímé spojení mezi objevením se prvních evropských
států a formováním „lidových jazyků“ (jež se následně staly jazyky
„národními“).82 Například Benedict Anderson dokonce spatřuje
v expanzi lidovýchjazyků jako administrativní, diplomatické a intelektuální
opory vznikajících evropských států na konci 15. a na počátku
16. století klíčový jev, který vznik těchto států vysvětluje.83
Existuje organické pouto, či vzájemná závislost, mezi vznikem národních
států, rozšířením lidových jazyků jako jazyků obecných
a odpovídajícím ustavováním nových literatur psaných v těchto lidových
jazycích. Soustředění literárních prostředků tedy nutně koření
v politických dějináchjednotlivých států.
Přesněji řečeno, lze říci, že oba jevy - formování státu i objevení
se literatur v nových jazycích - se zrodily z téhož principu „diferenciace“.
Neboť evropské státy se začaly vynořovat právě prostřednictvím
vzájemného odlišování, potvrzováním vzájemných odlišností
v soupeření a v následných bojích, čímž současně umožnily na počátku
16. století vznik prvotní formy prostoru mezinárodní politiky.
PRINCIPY SVĚTOVÝCH DĚJIN LITERATURY 55
V tomto formujícím se politickém univerzu, které můžeme popsat
jako systém diferencí - v tom smyslu, v jakém mluví lingvisté o jazyce
jako fonetickém systému diferencí -, hrál jazyk zcela evidentně
centrální roli „znaku“ diference. Stával se rovněž předmětem bojů,
jež se situovaly na průsečíky rodícího se politického prostoru a vznikajícího
literárního univerza.84 Právě proto má paradoxní proces
zrození literatury své kořeny v politické historii států.
Charakteristická (tedy charakteristicky literární) obrana lidových
jazyků velkými autory vzdělaného světa z doby renesance,85
která velmi rychle získala formu soupeření mezi těmito „novými“
jazyky (novými na literárním tržišti), se odehrávala neoddělitelně
v literárním i politickém modu. V tomto smyslu můžeme říci, že specifické
typy soupeření, jež se objevily v intelektuálním světě v průběhu
evropské renesance, byly založeny a legitimovány politickými
boji. Podobně v 19. století, v době rozšíření pojmu „národ“, sloužily
národní instance vjistém smyslu jako základní fundament literárního
prostoru. V důsledku své strukturální závislosti se tedy rovněž
světový literární prostor utvořil prostřednictvím různých případů
mezinárodního soupeření, neoddělitelně literárního i politického.
Již od prvopočátků unifikace literárního prostoru byly základy
národní literatury, aniž představovaly výhradní vlastnictví či výraz
„přirozeného“ národního „génia“, spíše zbraní a cenou, již platili
noví žadatelé za vstup na pole mezinárodní literární konkurence.
Aby získaly efektivnější pozici ve vzájemném soupeření, usilovaly
centrální národy o prosazení definic literatury a jejích specifičností,
jež byly jejich vlastními charakteristikami, způsoby, které byly
do značné míry výsledky strukturálních opozic a diferenciací. Jejich
dominantní rysy bylo často možné chápat, jako v případě Německa
či Anglie ve srovnání s Francií, jen v explicitní opozici vůči
1,4 Jacques Revel tak mohl předvést, jak byly jazyky postupně, velmi pomalu (prostřednictvím
map) spojovány s určitými prostory, byly vymezovány „lingvistickými hranicemi". Viz Daniel
Nordman a Jacques Revel, „La formation de 1'espace frangais", Histoire de la France, André
Burguiěre a Jacques Revel (eds.), díl 1, LEspace frangais, pod vedením J. Revela, Éditions du
Seuil, Paříž 1989, s. 155-162.
Italský básník Bembo, ve Francii du Bellay a Ronsard, Thomas More v Anglii, Sebastian Brant
v Německu, ti všichni se podíleli na humanistickém hnutí, jež usilovalo o návrat k antice, a zároveň
se účastnili na obraně svého vlastního „vzdělaného lidového jazyka". Srov. D. Baggioni,
cit. d., s. 107.
56 SVĚTOVÁ REPUBLIKA LITERATURY
uznávaným charakteristikám převládající národní kultury. Literatury
tedy nejsou čistou emanací národní identity, konstruovaly se
v literárním soupeření (vždy popíraném) a ve vždy internacionálním
boji literatur.
Tvrdit, že literární kapitál je národní, nebo že existuje v závislosti
na státu, později na národu, tedy umožňuje spojit ideu ekonomie,
jež je vlastní literárnímu univerzu, a ideu literární geopolitiky.
Ve skutečnosti žádná „národní“ entita neexistuje ani sama o sobě, ani
sama díky sobě. Nic není v určitém smyslu více internacionální než
národní stát: ten se tvoří pouze ve vztahu s ostatními státy a často se
vůči nim vymezuje. Jinak řečeno, žádný stát - ani ten, který Charles
Tilly nazývá „segmentovaný“, tedy ve stádiu zrodu, ani takový,
který se po roce 1750 považuje za „konsolidovaný“ (nebo národní
stát), to znamená stát v moderním slova smyslu86 - nelze popsat
jako autonomní, oddělenou entitu, nacházející princip své existence
a koherence v sobě samé. Naopak, každý stát se konstituuje prostřednictvím
svých vztahů s ostatními státy, to znamená v rivalitě či
soupeření s nimi. Stát je vztahová realita, národ je mezi-národní.
86 Charles Tlily, Les Révolutions européennes, 1492-1992, Éditions du Seuil, Paříž 1993, zejména
kapitola „Des États segmentés aux États consolidés", s. 60-71 (fr. překlad P. Chemla).
87 Michael Jeismann, Das VaterlandderFeinde. Studienzum nationalen FeindbegriffundSelbstverstandnis
in Deutschland und Frankreich, 1792-1918, Klett-Cotta, Stuttgart 1992; fr. překlad:
La Patrie de l'ennemi, CNRS Éditions, Paříž 1997 (přeložil D. Lasseigne).
88 Linda Colley, Britons. Forging the Nation, 1707-1837, Yale University Press, New Haven 1992.
Konstrukce (a rekonstrukce) národních identit a politická definice
národa nebudou ani později - zejména během 19. století produktem
čistě autonomní historie, vyvíjející se v uzavřenosti,
nesrovnatelné s jinými historiemi a bez společného měřítka. Nacionalistické
mytologie se snaží rekonstituovat (v případě nejstarších
národů opožděně) v jedinečné autarkii fenomény, které se ovšem
uskutečňují jen ve vztazích mezi národnostními celky. Tak mohl
Michael Jeismann ukázat, že právě francouzsko-německý antagonismus,
opravdový „dialog nepřátel“, umožnil konstituování dvou
nacionalismů v těchto zemích.87 Podle Jeismanna byl národ vytvořen
ve spojení s nepřítelem, stanoveným jako „přirozený“, a v opozici
vůči němu. Podobně Linda Colleyová ve své knize Britons. Forging
the Nation, 1707-1837 (Britové. Stvoření národa, 1707-1837),88
PRINCIPY SVĚTOVÝCH DĚJIN LITERATURY 57
demonstruje, že anglický národ byl vytvořen zčásti v opozici proti
Francii.
Avšak náčrt této dvojí konfigurace uvažuje o vynoření se nacionalismů
jen na základě vztahu souboje či válčení. Ovšem struktura
národnostních bojů po celém světě dovoluje vykreslit prostor
soupeření a konkurence mnohem komplexněji, jako souhrn bojů,
jež umožňují věnovat se napříč různým vkladům a kapitálům: může
to být zápas literární, politický, ekonomický... Totalita světového
politického prostoru je produktem rivalit a politických bojů, jejich
dvojčlenný vztah konfrontace dvou historických nepřátel - jak jej
popsal Danilo Kiš ve své knize Lekce z anatomie mezi Srby a Chorvaty89
- představuje pouze tu nejarchaičtější a nejjednodušší formu.9°
Depolitizace
Postupně se však literatura vyprošťuje z původní nadvlády politických
a národních instancí, které pomáhala zakládat a legitimovat.
Soustředění specifických literárních zdrojů, jež představuje rovněž
vynalezení a rozvinutí souboru literárních technik a forem, estetických
možností, narativních či formálních řešení (toho, co ruští
formalisté nazývali „postupy1^1), zkrátka tato historická ojedinělost
(více či méně odlišná od národní historie, z níž ji už nelze odvodit)
umožňuje literárnímu prostoru, aby se postupně osamostatnil, vybojoval
si svou nezávislost a své vlastní zákony v rámci politicky
definovaných národů. Právě ve chvíli, kdy se literatura zbavila své
politické závislosti, začala být autoritou sama o sobě.
Spisovatelé - nebo přinejmenším část z nich - tedy mohli odmítnout,
jak kolektivně tak individuálně, podrobit se nacionální a poli-
89 Danilo Kiš, La Legon ďanatomie, Fayard, Paříž 1993 (překlad P. Delpech).
90 V tomto smyslu mohl Michel Espagne ukázat, že pro porozumění kulturním vztahům mezi Francií
a Německem a proto, aby se člověk vyhnul tvoření zjednodušujících antitezí, je třeba dát
přednost mnohostrannému srovnání a ukázat, že tyto duální vztahy se často tvoří prostřednictvím
jiné zprostředkující země, určitého třetího, „neutrálního" členu. Tak ve vztazích mezi
Francií a Ruskem může Německo hrát roli „třetího, zprostředkujícího kulturního prostoru".
Srov. zejména „Le miroir allemand", Revue germanique internationalle, č. 4, 1995; a „Le train
de Saint-Pétersbourg. Les relations culturelles franco-germano-russes aprěs 1870", Philologiques
IV, Transferts culturels triangulaires France-Allemagne-Russie, K. Dmitrieva, M. Espagne
(eds.), Éditions de la Maison des sciences de 1'homme, Paříž 1996, s. 311-335.
Viz zejména Viktor Šklovskij, „Umění jako metoda", Teorie prózy, Akropolis, Praha 2003 (3. vyd.)
s. 8-25. Překlad Bohumil Mathesius.
58 SVĚTOVÁ REPUBLIKA LITERATURY
tické definici literatury. Paradigmatem této roztržky je bezpochyby
Zolovo „Žaluji“. Současně se i mezinárodní soutěž a konkurence
odtrhla od striktně národních a politických soupeření a chopila se
své autonomie. Dobytí svobody v celém světovém literárním prostoru
se tedy uskutečnilo skrze osamostatnění každého jednotlivého
národního literárního pole: v těchto zápasech šlo o osvobození se
od politických tlaků a o to podrobovat se nadále už jen specifickému
zákonu literatury.
Vezměme si nanejvýš nepříznivý příklad pro tuto hypotézu, německou
literární renesanci na konci 18. století, která byla zčásti spojená
s národními zájmy: představuje literární formu současně politického
a literárního založení německého národa. Formování ideje
národní literatury v Německu se vysvětluje především politickým
antagonismem vůči Francii, jejíž kultura zaujímala v Evropě dominantní
pozici. Zejména Isaiah Berlin ukázal, že specifické formy německého
nacionalismu nacházely své kořeny v pocitech ponížení:
„Francouzi ovládali západní svět politicky, kulturně i vojensky. Němci,
ponížení a poražení, [...] reagovali tím, že se prudce vzepjali a odmítlijim
přisuzovanou podřadnost. Srovnávali svůj hluboký duchovní
život, svou ohromnou skromnost, své nezištné pátrání po pravých
hodnotách - prostota, urozenost, vznešenost - s hodnotami bohatých,
mondénních, spokojených, uhlazených, povrchních a morálně
vyprázdněných Francouzů. Tato nálada přerostla téměř v horečku
v dobách národního odporu proti Napoleonovi a skutečně tvořila
originální příklad reakce zaostalé a vykořisťované, a v každém případě
patriarchální společnosti, která dotčená zjevnou podřadností
svého postavení, obrátila se ke skutečným i imaginárním triumfům
své minulosti a k záviděníhodným rysům vlastního národního či
kulturního charakteru.“92 Úžasný rozvoj německé literární kultury
od druhé poloviny 18. století byl tedy spojen především se striktně
politickými zájmy: trvat na kulturní velikosti představovalo rovněž
způsob, jak utvrdit jednotu německého národa navzdory jeho politickému
rozdrobení. Avšak použité zbraně, témata debat, samotná
forma, která je umožňovala, význam největších německých básníků
92 Isaiah Berlin, „Le retour de baton. Sur la montée du nationalisme", Théories du nationalisme,
Gil Delannoi a Pierre-André Taguieff (eds.), Kimé, Paříž 1991, s. 307 (překlad G. Delannoi).
PRINCIPY SVĚTOVÝCH DĚJIN LITERATURY 59
a intelektuálů, jejich básnická a filozofická tvorba, revoluční pro celou
Evropu a dokonce i pro francouzskou literaturu, jí postupně dodaly
mimořádnou nezávislost a vlastní moc. Romantismus je i není
národní. Nebo přesněji, jeho snahou bylo odpoutat se od veškerých
příkazů spojených s národností. Strukturální konflikt s Francií nabýval
eufemizovaných a striktně intelektuálních forem, jež je možné
pochopit pouze prostřednictvím historie dvou literárních prostředí.
Podle podobné logiky, odhlédneme-li od rozdílů v místu a čase,
si vybojovali latinskoameričtí spisovatelé právo na existenci a mezinárodní
uznání, jež přisoudily jejich národním literaturám (a ještě
obecněji celé latinskoamerické literatuře) uznání a vážnost v rámci
literárního univerza, nesrovnatelné s jejich postavením v rámci systému
mezinárodní politiky. Relativní autonomie literatury existuje
od chvíle, kdy nashromážděné literární dědictví (díla, světové uznání,
mezinárodní posvěcení spisovatelů označovaných za „velké“...)
umožňuje tvůrcům uniknout z politicko-nacionálního sevření. Proto,
jak připomenul Valery Larbaud, není literární a intelektuální
mapa shodná s mapou politickou a historii (stejně jako geografii)
literatury nelze omezit na politické dějiny. Nicméně je na nich vždy
relativné závislá, zejména v zemích, jež nebyly příliš obdařeny literárním
bohatstvím.
Světový literární prostor se tedy konstruoval a sjednotil v souladu
s dvojitým pohybem, který, jak jsme viděli, se řídil dvěma antagonistickými
póly tohoto univerza. Na jedné straně je to pohyb postupného
rozšiřování literárního prostoru, které bylo doprovázeno
dosažením národní nezávislosti v různých částech světa. A na straně
druhé pohyb autonomizace, to znamená literární emancipace tváří
v tvář politickým (a nacionalistickým) nárokům.
V původní závislosti literatury na národnosti spočívá princip nerovnosti,
který strukturuje literární svět. Z faktu, že národní historie
(politické, hospodářské, vojenské, diplomatické, geografické...) jsou
nejen odlišné, ale že si rovněž nejsou rovné (a tedy si konkurují), literární
bohatství, vždy poznamenaná pečetí národnosti, jsou sama
o sobě neporovnatelná a nerovnoměrně rozdělená mezi jednotlivé
národy světa. Účinky této struktury dopadají na všechny národní
literatury a na všechny spisovatele: praxe a tradice, formy a estetiky,
které jsou uznávány v určité národní literatuře, lze skutečně pocho-
60 SVĚTOVÁ REPUBLIKA LITERATURY
pit pouze tehdy, když o nich uvažujeme vzhledem k pozici, kterou
zaujímá oblast oné národní literatury v rámci světové struktury.
Samotné literatuře tedy dodává formu hierarchie literárního světa.
Tato podivná budova, kterou drží pohromadě spisovatelé, jimž je
často společná pouze vzájemná rivalita - sama o sobě vždy popíraná
-, byla budována postupně prostřednictvím specifických sporů
a vzdorování projevům formálního a kritického nátlaku. Literární
svět se tedy sjednocuje tím, jak do něj vstupují noví hráči, kteří mají
společný zájem bojovat o stejnou věc. Literární kapitál je v těchto
bojích jak zbraní, tak tím, oč se boj vede: každý nový „hráč“, vnášející
do hry své národní dědictví (jediný legitimní a uznávaný nástroj
na tomto poli), tak přispívá k „vytváření“ mezinárodního prostoru,
k jeho sjednocování, to znamená k rozšiřování pole pro literární
soupeření. Musí věřit v hodnotu toho, coje ve hře, znátji a uznávat,
aby mohl do této hry, tedy do vzájemné konkurence, vůbec vstoupit.
Tím, co umožňuje literárnímu prostoru, aby se konstituoval
a aby fungoval, je tedy víra, a to navzdory mlčenlivým hierarchiím,
na nichž spočívá, i díky nim.
Internacionalizace, kterou se zde snažíme popsat, tedy znamená
zhruba opak toho, co obvykle rozumíme pod neutrálním termínem
„zesvětovění“ (mondialisatiori), o němž se domníváme, žejejím možné
myslet totalitu jako generalizaci téhož modelu, uplatňovaného
všude: v literárním světěje to konkurence, která definuje a sjednocuje
jeho hru tím, že vyznačuje samotné hranice jeho prostoru. Všichni
nedělají totéž, ale všichni bojují o to, aby vstoupili do stejného
proudu (concursus) a aby se s neporovnatelnými zbraněmi pokusili
dosáhnout téhož cíle: literární legitimity.
Také pojem Weltliteratur byl Goethem vypracován právě v okamžiku,
kdy Německo vstoupilo do mezinárodního literárního prostoru.
Gocthe patřil k národu, který svým novým vstupem do hry
upíral Francii její intelektuální a literární hegemonii a měl živý zájem
porozumět realitě prostoru, do něhož vstupoval, přičemž vynikal
jasnozřivostí, ježje společná všem nově příchozím. Nejen že vnímal,
ste jně jako ti, kdo v tomto světě vládli, mezinárodní charakter
literatury, tedy její rozprostření bez ohledu na národností hranice,
.tle od začátku také pochopil její konkurenční povahu a paradoxní
jednotu, která z toho vyplývala.
PRINCIPY SVĚTOVÝCH DĚJIN LITERATURY 61
Nová metoda interpretace
Poklady národních literatur, současně konkrétní i abstraktní, nacionální
i internacionální, kolektivní i subjektivní, politické, lingvistické
i literární v úzkém slova smyslu, představují specifické dědictví,
z něhož připadá jistý podíl všem spisovatelům světa. Poté, co byl
nastartován proces unifikace literárního univerza, vstupuje každý
spisovatel do této hry ozbrojen (nebo neozbrojen) veškerou svou
literární „minulostí“. Ztělesňuje a zpřítomňuje celou svou literární
historii (zejména národní, to znamená jazykovou) a spolu s ní přináší
ijejí „literární čas“, aniž by si toho byl zcelajasně vědom, pouze
díky faktu své příslušnosti k určitému literárnímu okruhu a k národnostnímu
celku. Je tedy vždy dědicem celé národní i mezinárodní
literární historie, která jej „utváří“. Původní důležitost tohoto dědictví,
které působí v jistém smyslu jako „osud“, vysvětluje, proč
dokonce i ta nejinternacionálnější díla jako díla španělského spisovatele
Juana Beneta či jugoslávského autora Danila Kiše odkazují
nejprve, přinejmenším ve zpětném pohledu, k prostoru národní literatury,
z níž tito autoři vzešli. A totéž lze říci o Samuelu Beckettovi,
kterého, ačkoli je nepochybně autorem zdánlivě nejvzdálenějším
jakékoli historičnosti, lze pochopit vjeho vlastním itineráři, jenž jej
vedl z Dublinu do Paříže, pouze pomocí jeho národního literárního
univerza, pomocí irského prostředí.
Nejde tu o to dovolávat se „vlivu“ národní kultury na vývoj nějakého
literárního díla, ani o to obnovit národní literární historii.
Právě naopak: celé té cestě spisovatelů a jejich literárnímu záměru,
jejich směřování, trajektorii, kterou si prošli, aby se stali tím, čím
se stali, lze porozumět jen na základě způsobu, jímž objevili svou
svobodu, to znamená na základě udržování, přeměny, odmítnutí,
rozmnožení, popření, zapomnění nebo zrady jejich literárního
(a lingvistického) národního dědictví. Literární a lingvistické národní
dědictví je jistým druhem prvotní definice, téměř nevyhnutelným
a priori spisovatele, definicí, kterou bude svým dílem a svou
trajektorií měnit (když cítí potřebu ji odmítnout či, jako Beckett,
konstituovat se v opozici vůči ní). Jinými slovy, každý spisovatel je
ve světovém prostoru nejprve nevyhnutelně situován podle místa,
které v něm zaujímá prostor národní literatury, z níž vzešel. Avšak
jeho pozice závisí také na způsobu, jakým si toto nevyhnutelné ná-